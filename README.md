# Τεχνολογίες Διαδικτύου

Το μάθημα εισάγει τους φοιτητές στις βασικές έννοιες των τεχνολογιών του διαδικτύου, και στα προβλήματα σχεδιασμού και ανάπτυξης ιστοσελίδων και δικτυακών ιστότοπων. Αρχικά πραγματοποιείται μια εισαγωγή στις βασικές έννοιες και αρχές λειτουργίας των δικτύων υπολογιστών, του διαδικτύου και του Παγκόσμιου Ιστού. Παρουσιάζονται διαφορετικοί τρόποι οργάνωσης περιεχομένου στον Ιστό και εργαλεία για τον έλεγχο ορθότητας και απόδοσης ιστοτόπων (web sites). Παρουσιάζονται αναλυτικά η γλώσσα **HTML5** που χρησιμοποιείται για την ανάπτυξη ιστοσελίδων στο διαδίκτυο και η τεχνολογία **CSS3** για τη κοινή μορφοποίηση εγγράφων στον Ιστό. Το μάθημα πραγματεύεται επίσης αρχές και τεχνικές καλού σχεδιασμού ιστοτόπων. Στο εργαστηριακό μέρος του μαθήματος οι φοιτητές εξοικειώνονται με τη συγγραφή **HTML5** και **CSS3** κώδικα καθώς και με τεχνικές και εργαλεία για την ανάπτυξη και δημοσίευση ιστότοπων.

## Μαθησιακά Αποτελέσματα

Στο τέλος αυτού του μαθήματος οι φοιτητές/τριες θα γνωρίζουν:

- τις βασικές αρχές και λειτουργίες Διαδικτύου
- τις πλέον σημαντικές υπηρεσίες Διαδικτύου
- το μοντέλο Πελάτη – Εξυπηρετητή
- την γλώσσα σήμανσης HTML5 και μορφοποίησης CSS3
- σχετικά με τεχνολογίες Responsive και Parallax στο σχεδιασμό ιστοσελίδων
- τρόπους οργάνωσης, διαχείρισης, σχεδιασμού και κατασκευής ενός ιστότοπου (καλές πρακτικές)
- την γλώσσα JavaScript (εισαγωγικά)

## Γενικές Ικανότητες

- Αναζήτηση, ανάλυση και σύνθεση δεδομένων και πληροφοριών, με τη χρήση και των απαραίτητων τεχνολογιών
- Αυτόνομη εργασία
- Προαγωγή της ελεύθερης, δημιουργικής και επαγωγικής σκέψης
- Μετάδοση και μεταφορά τεχνογνωσίας σε άλλα περιβάλλοντα
- Εργασία σε διεπιστημονικό περιβάλλον
- Άσκηση Κριτικής Σκέψης

## Εργαστήρια

Τα εργαστήρια αφορούν στην πρακτική εφαρμογή όσων διδάσκονται στις διαλέξεις.

- [Εργαστήριο 01](labs/lab-01.md)
- [Εργαστήριο 02](labs/lab-02.md)
- [Εργαστήριο 03](labs/lab-03.md)
- [Εργαστήριο 04](labs/lab-04.md)
- [Εργαστήριο 05](labs/lab-05.md)
- [Εργαστήριο 06](labs/lab-06.md)
- [Εργαστήριο 07](labs/lab-07.md)
- [Εργαστήριο 08](labs/lab-08.md)
- [Εργαστήριο 09](labs/lab-09.md)
- [Εργαστήριο 10](labs/lab-10.md)
- [Εργαστήριο 11](labs/lab-11.md)

## Εργασίες

- [Εργασία Ενδιάμεσης Εξέτασης](ergasies/README.md)
